.اولين سياره خارج از منظومه شمسي ديده شد 
.واشنگتن ـ خبرگزاري جمهوري اسلامي 
.ستاره شناسان مي گويند كه ممكن است اولين سياره خارج از منظومه شمسي را ديده باشند 
.طي سالهاي اخير ، بيش از دو دوجين سياره در مدار اطراف ستاره ها كشف شده اند 
.ليكن ستاره شناسان هرگز اين سياره ها را واقعاً نديده بودند و فقط از طريق شواهد ، لرزش ها و اثراتي كه آنان بر اجرام اطراف خود مي گذاشتند ، موفق به ثبت اين سيارات شده بودند 
.چنين تصور مي شد كه اين لرزش به علت جاذبه سياره اي در مدار بوده است 
.در آخرين تحقيق به عمل آمده نيز ستاره شناسان هنوز واقعاً موفق به رويت مستقيم سياره نشده اند ، بلكه درخشش ستاره اي را ديده اند كه به اعتقاد آنها توسط يك سياره منعكس شده است 
.بنا بر اين گزارش ، درخشش كوركننده اين سياره ، ديدن آن را نامحتمل مي كند 
.چنانچه اين پژوهشگران درست حدس زده باشند ، يافته هاي آنها مي تواند براي تشخيص حجم و ضخامت دقيق سياره مزبور مورد استفاده قرار گيرد 
.مشروح اين گزارش در شماره اخير مجله نيچر به چاپ رسيده است 
.# دمشق ، واحد مركزي خبر 
.مصرف مداوم موز مي تواند به مشكلات دستگاه گوارش و برطرف كردن نفخ معده پايان دهد 
.به گزارش واحد مركزي خبر از دمشق ، روزنامه تشرين نوشت : تحقيقات پزشكي نشان داده است اعتقادات شايع درباره كالري زياد موجود در ميوه موز و نقش اين ميوه در احساس سيري ، بي اساس است 
.اين روزنامه مي نويسد ، هر يكصد گرم موز 102 كالري يعني 20 كالري بيشتر از يك استكان ماست انرژي به بدن مي دهد و در عوض موز مي تواند بسياري از مشكلات گوارشي را مانند نفخ معده درمان كند 
.بيماران مبتلا به آسم بايد از بالش هاي پر استفاده كنند 
.تهران ـ واحد مركزي خبر 
.استفاده از بالش هاي پر براي بيماران مبتلا به آسم ، مناسبتر از بالش هاي ساخته شده از الياف مصنوعي است 
.به گزارش اينترنت از لندن ، پژوهشگران يكي از بيمارستانهاي منچستر مي گويند : مواد حساسيت زاي موجود در الياف مصنوعي حدود 7 تا 8 برابر مواد حساسيت زاي پر است 
.پژوهشگران با بررسي و مقايسه 14 نوع مختلف از بالشهاي محتوي الياف مصنوعي و پر به اين نتيجه رسيده اند كه پوشش بسيار منسجم اطراف بالشهاي پر كه براي جلوگيري از خارج شدن پرها استفاده مي شود ، از خروج مواد حساسيت زا از درون اين بالش ها نيز جلوگيري مي كند 
.به گفته پژوهشگران ، نيمي از موارد جديد بيماري آسم احتمالا بر اثر استفاده از بالشهاي محتوي الياف مصنوعي ايجاد شده است 
.مسعود شجاعي طباطبايي 
.دنياي آدولف بورن دنياي اتفاقات رويايي است 
.براي اين كه بتوانيم آثار زيباي اين هنرمند را درك كنيم و از آنها لذت ببريم ، بايد ذهن خود را پذيراي چيزهاي غيرعادي و شيوه هاي نامالوف كنيم 
.بورن هنرمندي است كه دنياي واقعيت را با تخيل و رويا پيوند مي زند 
.نقشهاي خاص او ، تاثيري از شكلهاي قديمي ، سنتي و واكنشي به اين پديده هاست 
.آدولف بورن ، طراح ، كاريكاتوريست ، تصويرساز و نقاش در 1930 در شهر بودجويس از جمهوري چك به دنيا آمد 
.در اولين سالهاي زندگي اش به دليل وضعيت اقتصادي مجبور به ترك خانواده اش شد 
.پدرش كارگر راه آهن بود و تامين معاش زندگي برايش سخت 
.بورن به اتفاق يكي از اقوامش به شهر پراگ مهاجرت كرد 
.در 1949 به تحصيل در رشته هنرهاي زيبا در دانشگاه چارلز پراگ مشغول شد 
.آثار بورن از اين سال بتدريج در نشريات متعددي در كشورش به چاپ مي رسد و در 1974 از او به عنوان « بهترين كاريكاتوريست سال چك » نام مي برند 
.از بورن به عنوان حاكم قلمرو طنز سياه ياد مي كنند 
.شايد اين شهرت به خاطر سري كارهاي مشهورش باشد كه با عنوان بورونوگرافي ) تلفيقي طنزآميز از اسم و شيوه كارش ( كه با تكنيك گراوور انجام مي شد 
.تكنيك سخت گراوور براي بورن دنياي خاصي را به وجود آورد تا در آن اتفاقات تاريخي ، شخصيتهاي ادبي و قهرمانان افسانه اي به گونه اي ديگر ظهور كنند 
.آدولف بورن درعين حال نويسنده و انيماتور نيز هست و براي برنامه تلويزيوني « شب به خير بچه ها » برنامه مي سازد 
.تصويرسازي بيش از 230 جلد كتاب و تعداد بيشماري طراحي روي جلد نشان دهنده فعاليت مستمر و غريب بورن دارد 
.بورن در آثارش سنت ها و دستاوردهاي نقاشي را براي خلق آثاري بديع و نو دستمايه كارش قرار مي دهد و چيزهايي را به تصوير مي كشد كه تنها در حيطه تخيل او جاري است 
.بازنمايي تخيلي و در بعضي مواقع دهشتناك بورن ، از نيات شيطاني آدمها خبر مي دهد و شرارت هاي انساني در قالب نمادها خود را نشان مي دهند 
.در دنياي بورن همه چيز مي تواند اتفاق بيفتد : آدمها و حيوانات مي توانند پرواز كنند ؛ حيوانات تبديل به انسان مي شوند يا برعكس ؛ شياطين به صورتي نيمه انسان و نيمه حيوان ديده مي شوند ؛ و كابوسهايي با شيوه اي منحصربه فرد و تاثيربرانگيز شكل مي گيرند 
.گرچه نگاه بورن بيشتر متوجه فضايي سياه است ، روش كار او ، حال و هواي شخصيتها و فرم هايش حسي از طنز در دل خود دارند 
.مايه رنگهاي گرم و در برخي موارد درخشان ، با دفرماسيون و تغيير شكلهاي فانتزي چهره ترسناك آثار او را تلطيف مي كند و روحي شاد در دل اين طرحها مي دمد 
.انسانها و حيوانات بورن گرچه از واقعيات تاثير مي گيرند ، خصوصيات خاص خود را دارند و در نگاهي كلي همه از يك جنس اند 
.بورن خوب توانسته بين اجزاي كارش پيوند بزند و دنيايي را بيافريند كه كاملا گوياي ذهنيت اوست 
.شايد او از معدود هنرمنداني است كه موفق شده است كه به ترسها ، اوهام و كابوس هاي آدمها شكلي ملموس و درعين حال دلنشين بدهد 
.بورن هيچ گاه ادعا نداشته است كه خالق سبكي خاص در حيطه تصويرسازي و كاريكاتور است 
.بلكه هميشه آماده بوده كه روشهاي خود را به شكل جسورانه اي تغيير دهد و به همين خاطر در بين آثار او تنوع بيشماري را شاهديم : از تصويرسازيهاي ساده و دلنشين براي بچه ها گرفته تا تصاويري تلخ ، مرموز و پيچيده براي بزرگسالها 
.بورن هميشه به دنبال اين است كه تا كجا مي تواند ايده هاي تخيلي اش را تبديل به تصوير كند و ظاهرا هيچگاه مانع و محدوديتي هم براي ارااه اين ايده ها وجود نداشته است 
.بورن هرگاه احساس كند دنياي كاريكاتور جوابگوي او نيست ، به نقاشي پناه مي برد و هنگامي كه مي خواهد موجوداتش را به گونه اي زنده تر حس كند ، به عنوان انيماتور به كار مشغول مي شود 
.حتي وقتي دنياي تصوير نيز نمي تواند جوابگوي ذهن سرشار از ذوق ، خلاقيت و نوآوري اش باشد ، به نوشتن روي مي آورد 
.اما در حيطه تكنيك و طراحي بايد گفت بورن يكي از اساتيد برجسته دنياي تجسمي در عصر معاصر است 
.قدرت خيره كننده طراحي و مهارت فني او ، حتي در كارهاي بسيار ساده اش بخوبي ملموس است 
.بورن به دنبال اين است كه چيزي را بسازد كه قبلا وجود نداشته است 
.به همين دليل ، هيچگاه به دنبال نسخه برداري از چيزهاي واقعي نمي رود 
.او به دنبال دنيايي ماندني تر در زندگي تكراري آدمهاست 
.بسياري از هنرمندان احساس مي كنند با وجود موزه ها و نمايشگاهها و مجموعه آثار آفريده شده در حيطه هنرهاي تجسمي ديگر جايي براي ارااه شيوه يا روشي نو براي بيان هنري باقي نمانده است و ديگر جايي براي هنرمندان تازه از راه رسيده وجود ندارد ؛ اما بورن با آثارش بخوبي ثابت مي كند كه كافي است هنرمند خود را از قيد و بند چيزهاي از پيش تعيين شده آزاد كند ، نگاهش متوقف به آثار هنرمندان برجسته نماند و بسادگي به درون خود رجوع كند ؛ در اين صورت ، خلاقيت ، استعداد و نوآوري از هر زمينه اي و از هر چيزي همچون واقعيت ، تاريخ ، افسانه و ... وام مي گيرد و آثاري نو آفريده مي شود 
.نكته مهم در آثار بورن ، نوعي حس بومي در كارهاي اوست 
.او خوب توانسته است در عين توجه به سنتهاي رايج در فضاي زندگي اش ، سبكي بيافريند كه در كانون توجه جهان معاصر قرار بگيرد 
.فيلمنامه كوتاه وسوسه 
.نسرين صالحي 
.احمد زير پتو خوابيده است 
.صداي مادر به گوش مي رسد 
.مادر : احمد ! احمد ! ديرت شد 
.مادر ! پاشو ! احمد زير پتو غلت مي زند 
.مادر : احمد پاشو ، مدرسه ات دير شد 
.احمد با بي ميلي پتو را از سر برمي دارد ، چشم باز مي كند ، آفتاب را در اتاق پهن شده مي بيند 
.درحالي كه كش و قوسي به بدن مي دهد ، به ساعت ديواري نگاه مي كند و از جا كنده مي شود 
.راست مي نشيند 
احمد : چرا زودتر بيدارم نكردي ؟
 مدرسه م دير شد ، واي ! مادر : [ پتو را برمي دارد ] نترس ديرت نشده مادر ، مي رسي ؟
.احمد به عجله بلند مي شود و بفهمي نفهمي غر مي زند 
.احمد : هنوز ديرم نشده [ به ساعت اشاره مي كند ، نيم ساعت مانده به زنگ ] ولي تا بيام دست و رومو بشورم و صبحونه بخورم ديرم شده ، خب ! به طرف دستشويي مي رود 
.مادر [ متبسم و درحالي كه لحاف را جمع مي كند ] ، آدم روزه كه صبحونه نمي خوره 
.احمد مي ماند و روي برمي گرداند 
.احمد : ا ... آره - يادم رفته بود ها 
.پس امشب مي تونم بگم قبول باشه 
.[ راه مي افتد ] مي بينم دلم داره يه جوري مي شه 
.[ و وارد دستشويي مي شود ] مادر شمد را روي لحاف مي كشد ، و پيش خود مي خندد 
.به مريم ، دختركي كه كلاس آمادگي مي رود و روي تخت در حياط نشسته است و آرام آرام لقمه را مي جود ، مي نگرد 
.- تصوير احمد در آينه دستشويي درحالي كه صورت مي شويد 
.با ديدن خود در آينه زبانش را درمي آورد و به آن نگاه مي كند 
.مادر كنار مريم نشسته است 
.احمد كفش و لباس پوشيده ، آماده رفتن ، كيف به دست وارد حياط مي شود 
.مادر چاي مي ريزد 
.احمد نزديك به تخت مي ايستد 
.احمد : دلم داره يه جوري مي شه 
مادر : چه جوري مي شه ؟
 به مريم بگير ؟
.[ مريم چاي را مي گيرد 
.] احمد : يه جوري ديگه 
.چه مي دونم 
.مريم [ مثل آدم بزرگها ] : حتما دلت درد مي كند 
.مادر : نه ، مال روزه ست 
.احمد كه حال نزديك مريم ايستاده ، خم مي شود به طرف او 
.احمد : مريم ببين 
.زبونمو ببين 
.ا ... [ زبان درمي آورد ] روزه م 
.مادر كه براي مريم نان لقمه مي كند ، او را از اين كار منع مي كند 
.مادر : احمد ... ! مريم نخودي مي خندد و دندانهاي كرم خورده - اما نازش - نمايان مي شود 
.احمد به دو مي دود 
.احمد : خداحافظ 
.مادر دويدنش را نگاه مي كند و ناگهان بلند مي شود 
.مادر : احمد ... يه دقيقه صبر كن 
.احمد دم در حياط : درحالي كه در را تا نيمه باز كرده ، مي ايستد 
.مادر درحالي كه به طرف احمد مي آيد ، سعي مي كند گوشه روسري اش را باز كند 
.گره سفت است و به سادگي باز نمي شود 
.مادر : نزديك بود يادم بره [ بالاخره گره باز مي شود ] اينو بابات داد بهت بدم [ ده توماني را به طرفش دراز مي كند ] گفت : شيريني روزه گرفتنت 
.هر چي خواستي بگير برا افطارت 
.احمد : [ مي گيرد ] برا افطارمون ! پول را با لذت در جيب مي گذارد 
احمد : آخ كه چه شيرينه اين شيريني ! نه ؟
واقعيت را نشان مي دهد 
.در b هسته ي اسمي گسترش پيدا كرده و تكواژ جمع به عنوان تكواژ تصريفي به آن افزوده شده است و تكيه ي زيروبمي روي هجاي تكيه بر وابسته قرار گرفته است 
.در b تكواژ جمع از يك هجا تشكيل شده است و در واژگان اين هجاي واحد به منزله ي هجاي تكيه بر آن واحد واژگاني به حساب مي آيد 
.در b پس از حذف سايش چاكنايي و تغيير هجا بندي ، تكيه روي هجايي قرار مي گيرد كه تكواژ جمع در قالب آن هجا ظاهر شده است 
." ي نكره در واج شناسي آهنگ از اهميت لازم برخوردار نيست ، ‌زيرا هيچ گاه بستر لازم را براي تكيه ي زيروبمي فراهم نمي آورد 
